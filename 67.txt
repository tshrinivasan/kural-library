திரையை மூடுக 
	 
	
			 
			 
			 
				 
					 
						 
							 மக்கட்பேறு 67 தந்தை மகற்காற்று நன்றி யவையத்து முந்தி யிருப்பச் செயல். 

						 
					 
				 
			 
			 
			
		

			 
			 
			 
				 
					 
						 
						பரிமேலழகர் உரை

						 
					 
				 
			 
			 
		
			 
			 
			 
				 
					 
						 
						  	தந்தை மகற்கு ஆற்றும் நன்றி - தந்தை புதல்வனுக்குச் செய்யும் நன்மையாவது;அவையத்து முந்தி இருப்பச் செயல் - கற்றார் அவையின்கண் அவரினும் மிக்கு இருக்குமாறு கல்வியுடையன் ஆக்குதல். (பொருளுடையான் ஆக்குதல் முதலாயின துன்பம் பயத்தலின் நன்மை ஆகா என்பது கருத்து. இதனான் தந்தை கடன் கூறப்பட்டது.) 	 

						 
					 
				 
			 
			 
		  ******************************************************************  

		

			 
			 
			 
				 
					 
						 
						மு.வரதராசனார் உரை

						 
					 
				 
			 
			 
		
			 
			 
			 
				 
					 
						 
						 தந்தை தன் மகனுக்குச் செய்யத்தக்க நல்லுதவி, கற்றவர் கூட்டத்தில் தன் மகன் முந்தியிருக்கும்படியாக அவனைக் கல்வியில் மேம்படச் செய்தலாகும். 

						 
					 
				 
			 
			 
		  ******************************************************************  

		

			 
			 
			 
				 
					 
						 
						மணக்குடவர் உரை

						 
					 
				 
			 
			 
		
			 
			 
			 
				 
					 
						 
						  தந்தை மகனுக்குச் செய்யும் உபகாரம் அவையத்தின் கண்ணே முந்தியிருக்குமாறு கல்வி யுண்டாக்குதல்.  

						 
					 
				 
			 
			 
		  ******************************************************************  

		

			 
			 
			 
				 
					 
						 
						ஞா. தேவநேயப் பாவாணர்

						 
					 
				 
			 
			 
		
			 
			 
			 
				 
					 
						 
						 தந்தை மகற்கு ஆற்றும் நன்றி - தந்தை கல்வித் திறமையுள்ள தன் மகனுக்குச் செய்யவேண்டிய நன்மையாவது; அவையத்து முந்தி இருப்பச் செயல் - கற்றோரவையின்கண் முதன்மையாயிருக்குமாறு அவனைச் சிறந்த கல்விமானாக்குதல். மகனைச் செல்வனாக்குவதிலுங் கல்விமானாக்குவது சிறந்தது என்பது கருத்து. 'சான்றோ னாக்குதல தந்தைக்குக் கடனே '. என்றார் பொன்முடியாரும். ( புறம். 312)  

						 
					 
				 
			 
			 
		  ******************************************************************  

		

			 
			 
			 
				 
					 
						 
						Rev. Dr. G.U.Pope Translations

						 
					 
				 
			 
			 
		
			 
			 
			 
				 
					 
						 
						 Sire greatest boon on son confers, who makes him meet, In councils of the wise to fill the highest seat. 

						 
					 
				 
			 
			 
		  ******************************************************************  

		

			 
			 
			 
				 
					 
						 
						Yogi Shuddhananda Translations

						 
					 
				 
			 
			 
		
			 
			 
			 
				 
					 
						 
						 A father's duty to his son is To seat him in front of the wise. 

						 
					 
				 
			 
			 
		  ******************************************************************  

		

			 
			 
			 
				 
					 
						 
						கலைஞர் உரை

						 
					 
				 
			 
			 
		
			 
			 
			 
				 
					 
						 
						  தந்தை தன் மக்களுக்குச் செய்யவேண்டிய நல்லுதவி அவர்களை அறிஞர்கள் அவையில் புகழுடன் விளங்குமாறு ஆக்குதலே ஆகும்.  

						 
					 
				 
			 
			 
		  ******************************************************************