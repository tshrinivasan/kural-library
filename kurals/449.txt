திரையை மூடுக 
	 
	
			 
			 
			 
				 
					 
						 
							 பெரியாரைத் துணைக்கோடல் 449 முதலிலார்க் கூதிய மில்லை மதலையாஞ் சார்பிலார்க் கில்லை நிலை. 

						 
					 
				 
			 
			 
			
		

			 
			 
			 
				 
					 
						 
						பரிமேலழகர் உரை

						 
					 
				 
			 
			 
		
			 
			 
			 
				 
					 
						 
						  	முதல் இலார்க்கு ஊதியம் இல்லை - முதற்பொருள் இல்லாத வணிகர்க்கு அதனால் வரும் ஊதியம் இல்லையாம், மதலையாம் சார்பு இலார்க்கு நிலை இல்லை - அதுபோலத் தம்மைத் தாங்குவதாம் துணையில்லாத அரசர்க்கு அதனான் வரும் நிலையில்லை. (முதலைப் பெற்றே இலாபம் பெறவேண்டுமாறு போலத் தாங்குவாரைப் பெற்றே நிலை பெறவேண்டும் என்பதாம். நிலை: அரச பாரத்தோடு சலியாது நிற்றல்.) 

						 
					 
				 
			 
			 
		  ******************************************************************  

		

			 
			 
			 
				 
					 
						 
						மு.வரதராசனார் உரை

						 
					 
				 
			 
			 
		
			 
			 
			 
				 
					 
						 
						 முதல் இல்லாத வணிகர்க்கு அதனால் வரும் ஊதியம் இல்லை; அது போல் தம்மைத் தாங்கிக் காப்பாற்றும் துணை இல்லாதவர்க்கு நிலைபேறு இல்லை. 

						 
					 
				 
			 
			 
		  ******************************************************************  

		

			 
			 
			 
				 
					 
						 
						மணக்குடவர் உரை

						 
					 
				 
			 
			 
		
			 
			 
			 
				 
					 
						 
						  முதலில்லாதார்க்கு இலாபமில்லையானாற் போலத் தாங்குதலாகிய சார்பு இல்லாதர்க்கு அரசு நிலைநிற்றல் இல்லை.  

						 
					 
				 
			 
			 
		  ******************************************************************  

		

			 
			 
			 
				 
					 
						 
						ஞா. தேவநேயப் பாவாணர்

						 
					 
				 
			 
			 
		
			 
			 
			 
				 
					 
						 
						  முதல் இலார்க்கு ஊதியம் இல்லை -முதற்பொருளில்லாத வணிகர்க்கு அதனால் வரும் ஊதியமும் (இலாபமும்) இல்லை; மதலையாம் சார்பு இலார்க்கு நிலை இல்லை - அது போல, தம்மொடு சேர்ந்து தம்அரசை, முட்டுக்கொடுத்துத் தாங்கும் துணையில்லாத அரசர்க்கு அதனால் ஏற்படும் நிலைபேறும் இல்லை. ஊதியப்பேற்றிற்கு முதலீடு போல அரசு நிலைபேற்றிற்கு அமைச்சுத்துணை இன்றியமையாததென்பதாம். இதில் வந்துள்ளது எடுத்துக் காட்டுவமை யணி.பொருளாக வந்த தொடர் ஒருமருங் குருவகம். ஆகவே, இணையணியாம்.  

						 
					 
				 
			 
			 
		  ******************************************************************  

		

			 
			 
			 
				 
					 
						 
						Rev. Dr. G.U.Pope Translations

						 
					 
				 
			 
			 
		
			 
			 
			 
				 
					 
						 
						 Who owns no principal, can have no gain of usury; Who lacks support of friends, knows no stability. 

						 
					 
				 
			 
			 
		  ******************************************************************  

		

			 
			 
			 
				 
					 
						 
						Yogi Shuddhananda Translations

						 
					 
				 
			 
			 
		
			 
			 
			 
				 
					 
						 
						 No capital, no gain in trade No prop secure sans good comrade. 

						 
					 
				 
			 
			 
		  ******************************************************************  

		

			 
			 
			 
				 
					 
						 
						கலைஞர் உரை

						 
					 
				 
			 
			 
		
			 
			 
			 
				 
					 
						 
						  கட்டடத்தைத் தாங்கும் தூண் போலத் தம்மைத் தாங்கி நிற்கக் கூடிய துணையில்லாதவர்களின் நிலை, முதலீடு செய்யாத வாணிபத்தில் வருவாய் இல்லாத நிலையைப் போன்றதேயாகும்.  

						 
					 
				 
			 
			 
		  ******************************************************************