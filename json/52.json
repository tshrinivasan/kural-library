{
    "01_no": "52",
    "02_chapter_name": "வாழ்க்கைத் துணைநலம்",
    "03_kural_text": "மனைமாட்சி யில்லாள்க ணில்லாயின் வாழ்க்கை\nயெனைமாட்சித் தாயினு மில்",
    "04_parimel": "மனைமாட்சி இல்லாள்கண் இல்லாயின் - மனையறத்திற்குத் தக்க நற்குண நற்செய்கைகள் ஒருவன் இல்லாளிடத்து இல்லையாயின்; வாழ்க்கை எனைமாட்சித்து ஆயினும் இல் - அவ்வில்வாழ்க்கை செல்வத்தான் எத்துணை மாட்சிமையுடைத்தாயினும் அஃது உடைத்தன்று. ('இல்' என்றார் பயன்படாமையின்.)",
    "05_muva": "இல்வாழ்க்கைக்குத் தக்க நற்பண்பு மனைவியிடம் இல்லையானால். ஒருவனுடைய வாழ்க்கை வேறு எவ்வளவு சிறப்புடையதானாலும் பயன் இல்லை.",
    "06_manakudavar": "குடிக்குத்தக்க வொழுக்கம் மனையாள்மாட்டு இல்லையாகில், அவ்வில்வாழ்க்கை எத்துணை நன்மைகளை யுடைத்தாயினும் ஒரு நன்மையும் இன்றாம்.",
    "07_devaneyar": "மனைமாட்சி இல்லாள்கண் இல்லாயின் - இல்லறத்திற்கேற்ற நற்குண நற்செய்கைகள் ஒருவனுடைய மனைவியிடத்தில் இல்லாவிடின்; வாழ்க்கை எனைமாட்சித்தாயினும் இல் - அவனது இல்வாழ்க்கை வேறு செல்வத்திலும் அதிகாரத்திலும் எத்துணைச் சிறந்ததாயினும் சிறப்புடையதாகாது. 'இல்' என்றது பயனின்மையை, \"ஆவதும் பெண்ணாலே, அழிவதும் பெண்ணாலே\". என்னும் பழமொழி இங்குக் கவனிக்கத் தக்கது.",
    "08_gupope": "If household excellence be wanting in the wife, Howe'er with splendour lived, all worthless is the life.",
    "09_yogi": "Bright is home when wife is chaste. If not all greatness is but waste.",
    "10_kalaignar": "நற்பண்புள்ள மனைவி அமையாத இல்வாழ்க்கை எவ்வளவு சிறப்புடையதாக இருந்தாலும் அதற்குத் தனிச்சிறப்புக் கிடையாது."
}