{
    "01_no": "1181",
    "02_chapter_name": "பசப்புறுதல்",
    "03_kural_text": "நயந்தவர்க்கு நல்காமை நேர்ந்தேன் பசந்தவென்\nபண்பியார்க் குரைக்கோ பிற",
    "04_parimel": "அதிகாரம் 119. பசப்புறு பருவரல்  [அது, பசப்புற்ற பருவரல் என விரியும்.அஃதாவது, பசப்புறுதலானாய வருத்தம். இதனைப் 'பந்தெறிந்த வயா' (கலித், குறிஞ் .3) என்பதுபோலக் கொள்க. பசப்பாவது, பிரிவாற்றாமையான் வருவதோர் நிறவேறுபாடு. இது, தலைமகனைக் காணப் பெறாதவழி நிகழ்வதாகலின், கண் விதுப்பு அழிதலின்பின் வைக்கப்பட்டது .]  \t(முன் பிரிவுடம்பட்ட தலைமகள் அஃது ஆற்றாது பசந்தவழித் தன்னுள்ளே சொல்லியது.) நயந்தவர்க்கு நல்காமை நேர்ந்தேன் - என்னை நயந்தவர்க்கு அது பொழுது பிரிவை உடம்பட்ட நான்; பசந்த என் பண்பு யார்க்கு உரைக்கோ - அதனை ஆற்றாது இது பொழுது பசந்த என் இயல்பினை யார்க்குச் சொல்வேன்? ('பிற' என்பது அசைநிலை. உடம்படாவழி ஒழிதல் குறித்துப் பிரிவுணர்த்தினராகலின் அவரன்புடையர் என்னும் கருத்தான் 'நயந்தவர்' என்றும், இதுவே உடம்பாடாக மேலும் பிரிவு நிகழுமாகலின், இனி அவரைக் கூடுதலரிது என்னும் கருத்தான் 'நல்காமை' என்றும், முன்னர் உடம்படுதலும் பின்னர் ஆற்றாது பசத்தலும் பிறர் செய்தனவல்ல என்பாள் 'பசந்த என் பண்பு' என்றும், யான் செய்துகொண்ட துன்பத்தினை இனி ஒருவருக்குச் சொல்லலும் பழியாம் என்னும் கருத்தால் 'யார்க்கு உரைக்கோ' என்றும் கூறினாள்.)",
    "05_muva": "விரும்பிய காதலர்க்கு அன்று பிரிவை உடன்பட்டேன்; பிரிந்தபின் பசலை உற்ற என் தன்மையை வேறு யார்க்குச் சென்று சொல்வேன்?",
    "06_manakudavar": "காதலிக்கப்பட்டவர்க்கு அவர் அருளாமையை இசைந்த யான் பசந்தவெனது நிறத்தை மற்று யாவர்க்குச் சொல்லுவேன். இது தலைமகள் இப்பசப்பை யாவரால் நீக்குவேனென்று வெருட்சி கொண்டு கூறியது.",
    "07_devaneyar": "(முன்பு பிரிவுடம்பட்ட தலைமகள் அஃதாற்றாது பசந்தவழித் தன்னுள்ளே சொல்லியது.) நயந்தவர்க்கு நல்காமை நேர்ந்தேன் - என்னை விரும்பியவர்க்கு அன்று பிரிவையுடம்பட்ட நான்; பசந்த என் பண்பு யார்க்கு உரைக்கோ- அதனை ஆற்றாது இன்று பசந்த என் இயல்பை யார்க்கு எடுத்துச் செல்வேன்! உடம்பாடு பெற்றே பிரிந்தமையின் 'நயந்தவர்' என்றும், பிரிவுக் காலத்திற்கூடுதலில்லையாதலின் 'நல்காமை' யென்றும், முன்னருடம் பட்டமையும்பின்னர் ஆற்றாது பசந்தமையும் தன் செயலே யென்பாள் 'பசந்த வென்பண்பு என்றும், தன் குற்றத்தை எவரிடமுங் கூறி முறையிட முடியாதாகலின்'யார்க்குரைக்கோ' என்றும். கூறினாள். 'உரைக்கு' செய்கு என்னும் வாய்பாட்டுத் தன்மை யொருமை யெதிர்கால வினைமுற்று. 'ஓ,' 'பிற' அசைநிலைகள்.",
    "08_gupope": "I willed my loved absent should remain; Of pining's sickly hue to whom shall I complain?",
    "09_yogi": "My lover's parting, I allowed Whom to complain my hue pallid?",
    "10_kalaignar": "என்னைப் பிரிந்து செல்வதற்கு என் காதலர்க்கு ஒப்புதல் அளித்துவிட்டேன்; ஆனால், இப்போது பிரிவுத் துன்பத்தால் என்னுடலில் பசலை படர்வதை, யாரிடம் போய்ச் சொல்வேன்?"
}