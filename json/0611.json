{
    "01_no": "ஆள்வினையுடைமை",
    "02_chapter_name": "",
    "03_kural_text": "611 அருமை யுடைத்தென் றசாவாமைவேண்டும்\nபெருமை முயற்சி தரும்",
    "04_parimel": "அதிகாரம் 62. ஆள்வினை உடைமை  [அஃதாவது , இடைவிடாத மெய்ம்முயற்சி உடையன் ஆதல் , அஃது ஆளும் வினையெனக் காரியத்தான் கூறப்பட்டது . மடிகெடுத்தாலும் வினை முயற்சியான் அன்றி ஆளப்படாமையின் இது மடியின்மையின் பின் வைக்கப்பட்டது .]  \tஅருமை உடைத்து என்று அசாவாமை வேண்டும் - தம் சிறுமை நோக்கி, நாம் இவ்வினைமுடித்தல் அருமையுடைத்து என்று கருதித் தளராதொழிக; பெருமை முயற்சி தரும் - அது முடித்தற்கேற்ற பெருமையைத் தமக்கு முயற்சி உண்டாக்கும். ('சிறுமை நோக்கி' என்பது பெருமை தரும் என்றதனானும், 'வினை முடித்தல்' என்பது அதிகாரத்தானும் வருவிக்கப்பட்டன. விடாது முயலத் தாம் பெரியராவர்; ஆகவே அரியனவும் எளிதின் முடியும் என்பதாம்.)",
    "05_muva": "இது செய்வதற்கு அருமையானது என்று சோர்வுறாமல் இருக்க வேண்டும்; அதைச் செய்வதற்குத் தக்க பெருமையை முயற்சி உண்டாக்கும்.",
    "06_manakudavar": "ஒரு வினையைச் செய்தல் அருமையுடைத்தென்று முயலாமையைத் தவிர்தல் வேண்டும்: முயற்சி தனக்குப் பெருமையைத் தருமாதலால். இது வினைசெய்து முடித்தல் அரிதென்று தவிர்தலாகாதென்றது.",
    "07_devaneyar": "அருமை உடைத்து என்று அசாவாமை வேண்டும் - ஒரு வினை செய்யுமுன் தம்மைச்சிறியவராகக் கருதி அவ்வினை தம்மாற் செய்தற்கு அரிதென்று தளராமை வேண்டும் ; முயற்சி பெருமை தரும் - முயற்சியே அவ்வினையைச் செய்து முடித்தற் கேற்ற பெருமையைத் தமக்கு உண்டாக்கும் . சிறியவராகக் கருதி யென்பது பெருமை தரும் என்பதால் வருவிக்கப்பட்டது . வினை செய்தல் என்பது அதிகாரத்தால் வந்தது . விடா முயற்சியால் அரிய வினையும் எளியவினையாம் . ஆகவே , வினைமுடிப்பிற்கு ஏதுவாக மட்டு மன்றி அதன் விளைவாகவும் பெருமை உண்டாகுமென்பதாம்.",
    "08_gupope": "Say not 'Tis hard', in weak , desponding hour, For strenuous efforts gives prevailing power.",
    "09_yogi": "Feel not frustrate saying \"Tis hard\". Who tries attains striving's reward.",
    "10_kalaignar": "நம்மால் முடியுமா என்று மனத்தளர்ச்சி அடையாமல், முடியும் என்ற நம்பிக்கையுடன் முயற்சி செய்தால் அதுவே பெரிய வலிமையாக அமையும்."
}