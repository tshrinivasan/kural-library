{
    "01_no": "1217",
    "02_chapter_name": "கனவுநிலை யுரைத்தல்",
    "03_kural_text": "நனவினா னல்காக் கொடியார் கனவினான்\nஎன்னெம்மைப் பீழிப் பது",
    "04_parimel": "(விழித்துழிக் காணளாயினாள் கனவிற் கூட்டம் நினைந்து ஆற்றாளாய்ச் சொல்லியது.) நனவினான் நல்காக் கொடியார் - ஒரு ஞான்றும் நனவின்கண் வந்து தலையளி செய்யாத கொடியவர்; கனவின்கண் வந்து எம்மைப் பீழிப்பது என் - நாள்தோறும் கனவின்கண் வந்து எம்மை வருத்துவது எவ்வியைபு பற்றி? (பிரிதலும், பின் நினைந்து வாராமையும் நோக்கிக் 'கொடியார்' என்றும் கனவில் தோள்மேலராய் விழித்துழிக் கரத்தலின், அதனானும் துன்பமாகாநின்றது என்பாள் 'பீழிப்பது' என்றும் கூறினாள். 'நனவின் இல்லது கனவினும் இல்லை' என்பர், 'அது கண்டிலம்', என்பதாம்.)",
    "05_muva": "நனவில் வந்து எமக்கு அன்பு செய்யாத கொடுமை உடைய அவர், கனவில்மட்டும் வந்து எம்மை வருத்துவது என்ன காரணத்தால்?",
    "06_manakudavar": "நனவின்கண் அருளாத கொடுமையையுடையார் கனவின்கண் வந்து எம்மைத் துன்பம் உறுத்துவது எற்றுக்கு? இது விழித்த தலைமகள் ஆற்றாமையால் தோழிக்குக் கூறியது.",
    "07_devaneyar": "(விழித்தபோது காதலரைக் காணாது கனவிற் கூட்டநினைந்து ஆற்றாளாய்ச் சொல்லியது.) நனவினான் நல்காக் கொடியார் - பிரிவுக் காலத்தில் ஒருபோதும் நனவின்கண் வந்து கூடி இன்பந்தராத கொடியவர்; கனவினான் எம்மைப் பீழிப்பது என் - கனவின்கண் மட்டும் வந்து நம்மை வருத்துவது ஏன்? பிரிதலும் பிரிந்தபின் விரைந்து வராமையும் நோக்கிக் 'கொடியார்' என்றும், கனவில் உடனிருந்து இன்புறுத்திக் கொண்டிருக்கும் போதே விழிப்பால் திடுமென மறைதல் பெருந்துன்பந் தருதலின் 'பீழிப்பது' என்றும், கூறினாள். இங்கும் மூன்றாம் வேற்றுமை யுருபுகள் இடப்பொருளனவே.",
    "08_gupope": "The cruel one, in waking hour, who all ungracious seems, Why should he thus torment my soul in nightly dreams?",
    "09_yogi": "Awake he throws my overtures Adream, ah cruel! he tortures!",
    "10_kalaignar": "நேரில் வந்து அன்பு காட்டாத கொடிய நெஞ்சமுடையவர், கனவில் வந்து பிரிவுத் துயரைப் பெரிதாக்குவது என்ன காரணத்தால்?"
}