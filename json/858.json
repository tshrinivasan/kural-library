{
    "01_no": "858",
    "02_chapter_name": "இகல்",
    "03_kural_text": "இகலிற் கெதிர்சாய்த லாக்க மதனை\nமிகலூக்கி னூக்குமாங் கேடு",
    "04_parimel": "இகலிற்கு எதிர் சாய்தல் ஆக்கம் - தன் உள்ளத்து மாறுபாடு தோன்றியவழி அதனை எதிர்தலையொழிதல் ஒருவனுக்கு ஆக்கம் ஆம்; அதனை மிகல் ஊக்கின் கேடு ஊக்குமாம் - அது செய்யாது அதன்கண் மிகுதலை மேற்கொள்வானாயின் கேடும் தன்கண் வருதலை மேற்கொள்ளும். (எதிர்தல் - ஏற்றுக்கோடல், சாய்ந்த பொழுதே வருதலின், சாய்தல் ஆக்கம் என்றார். 'இகலிற்கு' எனவும், 'அதனை' எனவும் வந்தன வேற்றுமை மயக்கம்.)",
    "05_muva": "இகலுக்கு எதிரே சாய்ந்து நடத்தல் ஒருவனுக்கு ஆக்கமாகும்; அதனை எதிர்த்து வெல்லக் கருதினால் கேடு அவனிடம் வரக் கருதும்.",
    "06_manakudavar": "மாறுபாட்டிற்குச் சாய்தொழுகுதல் ஆக்கமாம்: அதனை மிகுதலை நினைக்கின் கேடு மிகும். இது மாறுபாட்டிற்குச் சாய்ந்தொழுகல் வேண்டுமென்றது.",
    "07_devaneyar": "இகலிற்கு எதிர்சாய்தல் ஆக்கம் - தன் உள்ளத்தினாலெழும் மாறுபாட்டை ஏற்காது விடுதல் ஒருவனுக்கு ஆக்கந் தருவதாம்; அதனை மிகல் ஊக்கின் கேடு ஊக்குமாம் -அங்ஙமன்றி அதில் மேற்படுவதில் முனையின் , கேடும் அவனிடத்து வருவதில் முனையும். எதிர்சாய்தல் முன்விலகுதல் ஆக்கந்தருவதை ஆக்கமென்று கரணியத்தைக் கருமியமாகச் சார்த்திக் கூறினார்.'மிகலூக்கல்' ஒருசொற்றன்மைப்பட்ட செயப்படுபொருள் குன்றாவினை.",
    "08_gupope": "'Tis gain to turn the soul from enmity; Ruin reigns where this hath mastery.",
    "09_yogi": "To turn from enmity is gain Fomenting it brings fast ruin.",
    "10_kalaignar": "மனத்தில் தோன்றும் மாறுபாட்டை எதிர்கொண்டு நீக்கிக் கொண்டால் நன்மையும், அதற்கு மாறாக அதனை மிகுதியாக ஊக்கப்படுத்தி வளர்த்துக் கொண்டால் தீமையும் விளையும்."
}