{
    "01_no": "1041",
    "02_chapter_name": "நல்குரவு",
    "03_kural_text": "இன்மையி னின்னாத தியாதெனி னின்மையின்\nஇன்மையே யின்னா தது",
    "04_parimel": "அதிகாரம் 105. நல்குரவு  [அஃதாவது , நுகரப்படுவன யாவும் இல்லாமை .]  \tஇன்மையின் இன்னாதது யாது எனின் - ஒருவனுக்கு வறுமை போல இன்னாதது யாது என்று வினவின்; இன்மையின் இன்னாதது இன்மையே - வறுமை போல இன்னாதது வறுமையே, பிறிதில்லை. (இன்னாதது - துன்பஞ்செய்வது. ஒப்பது இல்லை எனவே, மிக்கது இன்மை சொல்ல வேண்டாவாயிற்று)",
    "05_muva": "வறுமையைப் போல் துன்பமானது எது என்று கேட்டால், வறுமையைப் போல் துன்பமானது வறுமை ஒன்றே ஆகும்,",
    "06_manakudavar": "நல்குரவுபோல இன்னாதது யாதெனின் நல்குரவுபோல இன்னாதது தானே. (தானே - நல்குரவே) இது தன்னை யொத்த இன்னாதது பிறிதில்லை யென்றது.",
    "07_devaneyar": "இன்மையின் இன்னாதது யாது எனின்- ஒருவனுக்கு வறுமையைப் போலத் துன்பந்தருவது எதுவென்று வினவின்; இன்மையின் இன்னாதது இன்மையே- வருமையைப் போலத் துன்பந்தருவது வறுமையே, வேறொன்றுமில்லை. ஒப்பதின்மை மிக்க தின்மையையும் உடனுணர்த்திற்று. இதில் வந்துள்ள சொல்லணி சொற்பொருட் பின் வருநிலை; பொருளணி தன்னுவமை.",
    "08_gupope": "You ask what sharper pain than poverty is known; Nothing pains more than poverty, save poverty alone.",
    "09_yogi": "What gives more pain than scarcity? No pain pinches like poverty.",
    "10_kalaignar": "வறுமைத் துன்பத்துக்கு உவமையாகக் காட்டுவதற்கு வறுமைத் துன்பத்தைத் தவிர வேறு துன்பம் எதுவுமில்லை."
}