{
    "01_no": "981",
    "02_chapter_name": "சான்றாண்மை",
    "03_kural_text": "கடனென்ப நல்லவை யெல்லாங் கடனறிந்து\nசான்றாண்மை மேற்கொள் பவர்க்கு",
    "04_parimel": "அதிகாரம் 99. சான்றாண்மை  [அஃதாவது , பல குணங்களானும் நிறைந்து அவற்றை ஆள்தல் தன்மை. ' பல குணங்களானும் ' என்பது , சாலுதல் தொழிலால் பெறப்படுதலின் ' அவற்றை ' என்பது , வருவிக்கப்பட்டது . பெருமையுள் அடங்காத குணங்கள் பலவற்றையும் தொகுத்துக் கொண்டு நிற்றலின் , இஃது அதன் பின் வைக்கப்பட்டது.]  \tகடன் அறிந்து சான்றாண்மை மேற்கொள்பவர்க்கு - நமக்குத் தகுவது இது என்று அறிந்து சான்றாண்மையை மேற்கொண்டொழுகுவார்க்கு; நல்லவை எல்லாம் கடன் என்ப - நல்லனவாய குணங்கள் எல்லாம் இயல்பாயிருக்கும் என்று சொல்லுவர் நூலோர். (சில குணங்கள் இலவாயவழியும், உள்ளன செய்துகொண்டனவாய வழியும் சான்றாண்மை என்னும் சொற்பொருள் கூடாமையின், நூலோர் இவ்வேதுப் பெயர் பற்றி அவர் இலக்கணம் இவ்வாறு கூறுவர் என்பதாம்.)",
    "05_muva": "கடமை இவை என்று அறிந்து சான்றாண்மை மேற்கொண்டு நடப்பவர்க்கு நல்லவை எல்லாம் இயல்பான கடமை என்று கூறுவர்.",
    "06_manakudavar": "நமக்குத் தகுவது இதுவென்றறிந்து சான்றாண்மையை மேற்கொண்டொழுகுவார்க்கு நல்லனவாய குணங்களெல்லாம் இயல்பாயிருக்குமென்று சொல்லுவர் நூலோர்.",
    "07_devaneyar": "கடன் அறிந்து சான்றாண்மை மேற்கொள்பவர்க்கு - இது நமது கடமையென் றறிந்து சான்றாண்மையை மேற்கொண்டொழுகுவார்க்கு; நல்லவை எல்லாம் கடன் என்ப - நல்வினைகளெல்லாம் செய்யப்பட வேண்டிய கடமையாகும் என்று கூறுவர் அறிஞர். சான்றாண்மை நற்குணத் தொகுதியாதலின் அதை மேற்கொண்டவர்க்கு நல்வினையெல்லாங் கடமை யென்பது கருத்து.",
    "08_gupope": "All goodly things are duties to the men, they say, Who set themselves to walk in virtue's perfect way.",
    "09_yogi": "All goodness is duty to them Who are dutiful and sublime.",
    "10_kalaignar": "ஆற்ற வேண்டிய கடமைகளை உணர்ந்து, அவற்றைப் பண்பார்ந்த முறையில் நிறைவேற்ற மேற்கொள்ளப்படும் முயற்சிகள் அனைத்தும் நல்ல கடமைகள் என்றே கொள்ளப்படும்."
}